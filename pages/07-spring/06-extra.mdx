# Zadanie dodatkowe: testy w Spring Boot

## Testowanie operacji na danych

Aby sprawdzić, czy nowe metody działają prawidłowo, przygotuj zestaw testów jednostkowych dla warstwy logiki aplikacji. Na początek można skupić się na klasie `StudentService`, tworząc w tym celu klasę `StudentServiceTest`. 

Wskazówki do pisania testów:

- Jeśli test korzysta z komponentów Springa, należy dodać do całej klasy testowej adnotację `@SpringBootTest`. Pozwoli ona wstrzykiwać zależności tak jak w normalnym kodzie - można np. wstrzyknąć instancję `StudentRepository`.

- W przypadku testów najczęściej nie chcemy korzystać z produkcyjnej bazy danych - żeby dodać tymczasową bazę użyj `@AutoConfigureTestDatabase`.

- Każdy test powinien być niezależny od innych, co oznacza że po wykonaniu każdej z metod testowych powinniśmy cofać operacje wykonane na testowej bazie. W tym celu możemy ponownie skorzystać z adnotacji `@Transactional` (można jej użyć w kontekście całej klasy). Wypróbuj jej działanie i porównaj działanie testów z adnotacją i bez niej.